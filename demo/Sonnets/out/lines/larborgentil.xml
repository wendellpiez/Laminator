<?xml version="1.0" encoding="UTF-8"?>
<sonneteer id="larborgentil"
           author="Francesco Petrarca"
           title="L’arbor gentil che forte amai molt’anni">
   <sonnet>
      <octave>
         <quatrain>
            <line>L’arbor gentil che forte amai molt’anni,</line>
            <line>mentre i bei rami non m’ebber a sdegno</line>
            <line>fiorir faceva il mio debile ingegno</line>
            <line>e la sua ombra, et crescer negli affanni.</line>
         </quatrain>
         <quatrain>
            <line>Poi che, securo me di tali inganni,</line>
            <line>fece di dolce sé spietato legno,</line>
            <line>i’ rivolsi i pensier’ tutti ad un segno,</line>
            <line>che parlan sempre de’ lor tristi danni.</line>
         </quatrain>
      </octave>
      <sestet>
         <tercet>
            <line>Che porà dir chi per amor sospira,</line>
            <line>s’altra speranza le mie rime nove</line>
            <line>gli avessir data, et per costei la perde?</line>
         </tercet>
         <tercet>
            <line>Né poeta ne colga mai, né Giove</line>
            <line>la privilegi, et al Sol venga in ira,</line>
            <line>tal che si secchi ogni sua foglia verde.</line>
         </tercet>
      </sestet>
   </sonnet>
</sonneteer>
